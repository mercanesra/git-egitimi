

#Amiral battı oyunu, 2 kişilik düşünce ve strateji tabanlı bir kutu (masa) oyunudur.
Her oyuncu kendi gemi filosunu diğer oyuncudan gizlediği, önceden yatay ve dikey koordinatların belli olduğu bir alanda (kâğıt veya plastik tabla üzerinde) oynanır. Oyuncular sırayla koordinat belirtip "atış" yaparak diğer oyuncunun gemilerinin yerlerini bulup batırmaya çalışırlar<br/>
##Oyun Malzemeleri<br/>
1) Delikli plastik kare tablalardan biri kırmızı biri mavi 2 adet

2) Beyaz ve sarı plastik füzeler

3) Kırmızı torpillerden 3 adet (yalnız ikinci oyunda kullanılır)

4) Oyuncuların birbirlerinin tablalarını görmemeleri için aralarına koyacakları bir ayırıcı pano

5) Her oyuncuya 1 Amiral (Uçak) gemisi (5 delik), 1 Kruvazör (Savaş) gemisi (4 delik), 2 Muhrip gemisi (3 delik), 1 Hücumbot (2 delik). Yalnız ikinci oyunda kullanılmak üzere 1 denizaltı (2 delik) verilir <br/>

##Oyuna Hazırlık<br/>
Oyuncular gerekli malzemeleri kendi aralarında bölüşürler. Ayırıcı pano iki oyuncu arasına yerleştirilir. Her oyuncu denizi temsil eden mavi plastik delikli tablaya kendi gemilerini yerleştirir. Mavi plastik tablanın sol tarafında dikey sütunda harfler ve üst tarafında yatay satırda rakamlar vardır. Sayılarla harflerin iç kısımları gemilerin dış kısımları ise yalnız ikinci oyunda kullanılan denizaltının yerleştirileceği alandır. Oyuncunu savaş planına göre gemiler yan yana ya da aralıklı olarak yerleştirilir. Gemiler istenirse bitişik ya da uç uca da konabilir ama çapraz konamaz ve denizaltı alanına giremez. Denizaltı (Yalnız ikinci oyunda) mavi kare tablada harf ve sayıların dışında kalan iki deliğe dik ya da yatay konuşlanır. Diğer oyuncuya saldırının yapılacağı savaş haritasını temsil eden kırmızı plastik delikli tabla füze ve torpilleri işaretlemek için kullanılır.

[Google Linki](https://tr.wikipedia.org/wiki/Amiral_batt%C4%B1_(oyun)#:~:text=Her%20oyuncu%20kendi%20gemi%20filosunu,gemilerinin%20yerlerini%20bulup%20bat%C4%B1rmaya%20%C3%A7al%C4%B1%C5%9F%C4%B1rlar.)

![banner resmi](https://tr.wikipedia.org/wiki/Amiral_batt%C4%B1_(oyun)#/media/Dosya:AmiralBatt%C4%B1_icerik.jpg)

